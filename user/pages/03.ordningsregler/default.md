#Ordningsregler

Nedanför finns listade Böldens ordningsregler.

##1 § Omfattning

Dessa ordningsregler behandlar det tekniska utrymmet beläget längst ut på den östra vingen av Teknologföreningens nationshus, Urdsgjallar. Hädanefter kallad Bölden.

##2 § Användning av Bölden

För användning av Bölden krävs att man gått en skolning om förfarandet i Bölden och rätt att boka utrymmet. Rätten att boka utrymmet kan beviljas av disponenten eller av styrelsen. Användarrätten kan dock dras in av styrelsen vid grov försummelse av dessa ordningsregler.

För att få använda Bölden skall man boka tid för detta. Reservationslistor kan hittas på internet via Teknologföreningens hemsida. Då man gör en reservation bör åtminstone tidpunkt och ansvarsperson framgå. I undantagsfall kan styrelsen bevilja en person som inte gått Böldskolningen rätten att boka utrymmet. I sådana fall utser styrelsen en ansvarsperson från styrelsen, som gått Böldskolningen, att ansvara för utrymmet.

##3 § Ansvar för Bölden

Den person vars namn står på bokningslistan ansvarar för att god ordning hålls i Bölden. Bölden samt den omedelbara omgivningen skall vara i oklanderligt skick när användarna lämnar Bölden.

##4 § Övriga bestämmelser

Verktyg och maskiner får inte avlägsnas från bölden utan en styrelsemedlems eller annan person som ansvarar över böldens ordning och skötsel, lov. Den som använt utrustningen i Bölden ansvarar för att utrustningen är hel och avborstad. Ifall brister uppdagas skall en ansvarsperson meddelas så fort som möjligt. Ifall försvinnande, skador eller slitage på utrustning eller utrymme, som inte beror på normal användning, uppdagas kan användaren anses ersättningsskyldig. Efter att man använt bölden skall maskiner, bänkar och golv dammsugas. Efter dammsugningen skall dammsugaren tömmas.

Det är förbjudet att förvara artiklar som inte hör till Böldens utrustning i bölden. Undantag till detta är halvfärdiga projekt som får förvaras där högst 2 dagar utan att arbetet på dessa fortskrider. Halvfärdiga projekt bör förvaras på förutbestämd plats.

##5 § Skolning om förfarandet i Bölden

Böldenskolningen är en skolning om hur man använder bölden och dess utrustning. Bölden skolningen bör hållas minst två gånger per år.

##6 § Ändring av dessa ordningsregler

Dessa ordningsregler kan ändras av Teknologföreningens styrelse.

##7 § Ikraftträdande

Dessa ordningsregler träder i kraft då Teknologföreningens styrelse godkänt dem. Samtidigt upphävs alla tidigare ordningsregler och förhållningsregler för Teknologföreningens böld. Godkända av Teknologföreningens styrelse 17.12.2015.
