Denna maskin har två olika lägen för två olika sorters uppgifter. I det stängda läget är den en riktyvel, medan den i det öppna läget är en planhyvel. När man använder denna maskin bör man inte använda skyddshandskar.

I rikthyvelläget så hyvlar man den undre sidan av virket man matar in. Rikthyveln klarar maximalt av att hyvla 4 mm åt gången, men det rekommenderas att man hyvlar mindre än så för bästa resultat. Över klingan finns ett ställbart skydd som bör användas. För att hålla virket på plats när man hyvlar ska man använda det vita plasthandtaget. Se till att du inte matar in virket från fel håll! Om du gör detta kommer hyveln att slänga iväg brädan med en fruktansvärd fart.

I planhyvelläget så hyvlas övre sidan på brädan som matas in. Detta läge används för att hyvla brädor parallellt. I detta läge får kan man maximalt hyvla 2 mm åt gången. Observera att brädor kortare än XX cm inte kan hyvlas i detta läge! Om du gör detta kommer rullorna inne i maskinen släppa taget om brädan och kasta omkring den inne i maskinen. Observera även att brädorna matas in i motsatt riktning jämfört med det första läget!
